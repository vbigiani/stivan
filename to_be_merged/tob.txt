Primo dialogo tra Sarevok e Stivan CG.
-----------------------------------------------
Sarevok: Piantala di guardarmi con la coda dell’occhio. Mi infastidisce.
Stivan: Chiedo scusa. Sono stato decisamente indiscreto, ma le mie impressioni richiedevano una conferma.
Sarevok: In merito a cosa?
Stivan: Al gruppo in cui annoverarti. Mia mamma diceva sempre che il male non ha bisogno di presentazioni. In effetti, non occorre un grande acume per capire che sei malvagio.
Sarevok: E’ questo ciò che fai? Giudichi le persone sulla base del loro aspetto?
Stivan: No. Ti ho osservato. Ti ho visto uccidere i nostri nemici senza pietà, affondando i tuoi colpi con forza e annientando le difese dell’avversario. Togliere la vita è qualcosa che ti è decisamente familiare, vero?
Sarevok: Posso dartene una dimostrazione anche adesso. 
Stivan: Ignoro i tuoi trascorsi con <CHARNAME>, ma immagino che non avesse bisogno di particolari pretesti per ucciderti. Ciò che mi sfugge è il motivo per cui ti ha voluto al suo fianco. Tornaconto personale o spirito di perdono?
Sarevok: Perché non lo chiedi a <PRO_HESHE>?
Stivan (se CHARNAME è malvagio): Entrambi appartenete al novero dei cattivoni. Forse ti ha ridato la vita perché siete simili, legati da quelle che gli halfling anziani chiamano “affinità elettive”.
Sarevok: *Non* paragonarmi a mio fratello. La sopportazione, l’ingegno, la lungimiranza... Il mio grande disegno... Tutte cose che lui non ha neanche lontanamente concepito.
Sarevok: *Non* paragonarmi a mia sorella. La sopportazione, l’ingegno, la lungimiranza... Il mio grande disegno... Tutte cose che lei non ha neanche lontanamente concepito. 
Stivan (se CHARNAME è buono): E’ proprio questo il problema: <PRO_HESHE> fa parte dei buoni, mentre tu appartieni al gruppo dei malvagi. Siete forse opposti che si attraggono?
Sarevok: No. Siamo solo figli dello stesso padre.
Stivan (se CHARNAME è neutrale): <CHARNAME> sfugge all’elementare distinzione tra bene e male. Serve entrambi i principi, intervenendo dove c’è conflitto in maniera imparziale.
Sarevok: Tsk. La mia uccisione a Baldur’s Gate è stata tutto fuorché disinteressata.
Stivan: Prima o poi qualcuno dovrà raccontarmi cos’è successo tra voi due.
Sarevok: Un banale malinteso. Agivo con le migliori intenzioni.
Stivan: I peggiori propositi nascono sempre in questo modo.
 
Secondo dialogo tra Sarevok e Stivan CG.
-----------------------------------------------
Sarevok: La tua goffa distinzione tra bene e male non prevede altre categorie?
Stivan: In che senso?
Sarevok: Oltre a questi due grandi poli, non contempli una o più vie di mezzo? Realtà che sfuggono ai due sommi principi? Morali che si collocano a metà strada?
Stivan: *Ahem* Non posso pronunciarmi su una questione così complessa. Ancora non sono abbastanza versato negli studi sull’Equilibrio.
Sarevok: Non m’importa un accidente delle dissertazioni accademiche. Voglio soltanto sentire il tuo punto di vista. Inoltre non mi sto riferendo a quell’insensata bilancia di forze che tu e i tuoi simili sostenete di preservare.
Stivan: Dunque di chi e di che cosa stiamo parlando? Di te e della tua volontà di fare parte per te stesso?
Sarevok: Rispondimi.
Stivan: Non puoi agire basandoti unicamente sul tuo codice di leggi morali. Non è detto che queste vadano d’accordo con quelle della società.
Sarevok: Non sono un tipo che scende a compromessi.
Stivan: Se ciascuno di noi facesse ciò che vuole, saremmo in uno stato di guerra perenne.
Sarevok: Evidentemente, il conflitto fa parte della nostra natura.
Stivan: Certo, ma è completato dal suo opposto, cioè dal desiderio di pace. Coloro che ordiscono grandi minacce vengono sempre sconfitti da chi vuole preservare la quiete. Le due cose si alternano in perfetto equilibrio.
Sarevok: ...
Sarevok: ... Secondo il tuo ragionamento, il bene avrebbe un valore aggiunto rispetto al male.
Stivan: Dipende. Certe minacce ricordano all’uomo valori e lezioni dimenticate.
Sarevok: Bah. Giochi molto con le parole, ma è chiaro da che parte stai. Chi teme le tenebre non ha visto di cosa è capace la luce. Non dimenticarlo.

Primo dialogo tra Sarevok e Stivan CN.
-----------------------------------------------
Stivan: Vediamo se ho capito bene. Tu saresti quel cattivone che tempo fa ha messo a ferro e fuoco la Costa della Spada, giusto?
Sarevok: ... Cattivone?
Stivan: La gente diceva che eri grande quanto un palazzo e che mangiavi vive le persone. Eppure, oltre ad avere l’altezza tipica dei gambelunghe, sino ad ora non ti ho visto ingoiare né uomini né donne.
Sarevok: Il vociare dei plebei mi ha sempre irritato e divertito allo stesso tempo. La vostra piccola testolina non aveva minimamente realizzato quali fossero i miei piani. Avrei tratto grande piacere dal vedervi atterriti e terrorizzati prima di essere trafitti a morte dalla mia lama.
Stivan: (Glom!) Quali... Quali erano le tue vere intenzioni?
Sarevok: Liberare Faerun da feccia come te.
Stivan: Ehi! Io lavoro con la cacca, ma non siamo la stessa cosa!
Sarevok: ... La bassezza dei seguaci di mio fratello mi era ben nota, ma resta un mistero come sia potuto sopravvivere circondandosi di poveri deficienti. E’ proprio vero che la mediocrità è dura a morire.
Sarevok: ... La bassezza dei seguaci di mia sorella mi era ben nota, ma resta un mistero come sia potuta sopravvivere circondandosi di poveri deficienti. E’ proprio vero che la mediocrità è dura a morire.

Secondo dialogo tra Sarevok e Stivan CN.
-----------------------------------------------
Sarevok: Cosa speri di ottenere aggrappandoti alle sottane di <CHARNAME>? Ricchezze? Fama? Potere?
Stivan: Veramente è nato tutto dal suo bisogno di una guida ad Athkatla e dalla mia ricerca di una tomba. Come spesso accade in queste situazioni, da cosa nasce cosa, quindi... Eccomi qui.
Sarevok: La tua discutibile utilità è venuta meno da un pezzo. Di sicuro, aspiri a qualcosa.
Stivan: *Ahem* Devo dissentire. La mia unica ambizione è quella di non essere nessuno in particolare. 
Sarevok: Mi sembra la soluzione più sensata.
Stivan: E tu, invece? Perché rimani al suo fianco? L’utilità della tua conoscenza si è esaurita da un pezzo.
Sarevok: Non ne sarei così tanto sicuro. Il sapere non finisce mai di riservare sorprese.

Primo banter tra Viconia e Stivan, a prescindere dall’allineamento.

Viconia: Ho provato un sollievo non indifferente quando abbiamo lasciato le foreste dei darthiir, ma da allora sembri... diverso. 
Stivan CB: Può darsi che gli insegnamenti di Cernd, uniti a quelli degli elfi, mi diano un'aria più matura. In effetti, ho imparato un sacco di cose. Sapevi che l'erbaccia è una pianta di cui non sono state ancora scoperte le virtù? O che fa più rumore un albero che cade rispetto ad una foresta che cresce?
Stivan CN: Dici? Beh, il solo cambiamento che mi viene in mente è la comparsa di alcuni peli dove prima non c'erano, ma vista la loro posizione... (Arrossice) Come fai a saperlo?
Viconia: Non blaterare idizie. Mi riferivo al tuo attaccamento alla mia persona. Che fine ha fatto?
Stivan: Cosa stai cercando di dirmi, Viconia? Ti senti forse... trascurata?
Viconia: Non osare rispondere alla mia domanda con una domanda. Esigo sapere perchè non sono più al centro delle tue attenzioni.
Stivan CB: Il tempo delle cotte non corrisposte è finito.
Stivan CN: Heh. Ho sbavato al tuo cospetto per così tanto tempo da rimanere senza saliva. Non volermene se adesso non ti considero più l'oggetto dei miei desideri.
Viconia: Tu osi... Osi mettermi da parte? Vuoi sbarazzarti di Viconia DeVir come se fosse merce di scarto?!
Stivan: Non sarei così drastico. Diciamo semplicemente che non mi interessi più quanto prima.
Viconia: Cha'kohkev! Dos phuul fa'la zatoast!
Stivan: (Sospira) Sapevo che sarebbe finita male...
Viconia: Non... Non finisce qui, sakphul. Presto tornerai a strisciare ai miei piedi come un lurido verme, e allora... Allora sarai *tu* ad implorarmi per un briciolo di considerazione.

Secondo banter con Viconia (con Stivan CG):

Viconia: Sento il bisogno di dirtelo chiaramente, piccoletto: la tua zoofilia è un'offesa all'intero genere femminile, incluse le pallide e deboli j'nnest che siete soliti rinchiudere in casa. 
Stivan: La mia cosa?
Viconia: Preferisci uno sporco e puzzolente pennuto ad una drow dall'impareggiabile bellezza quale la sottoscritta. Immagino che il responsabile di questa perversione sia il druido, non è vero?
Stivan: Tengo tantissimo al mio compagno animale, ma non ho mai pensato di... Come possono venirti in mente certe idee? Soprattutto, perchè sei così ostile nei suoi confronti?
Viconia: Nel Sottosuolo, l'oca è ritenuta l'animale simbolo della stupidità a causa delle sciocchezze che voi esseri di Superficie avete scritto con le sue penne.
Stivan: *Ahem* Peep è un gabbiano.
Viconia: Qualunque cosa sia, ti consiglio di tenertela stretta. Sarebbe disdicevole se nel clamore della battaglia...
Stivan: Rivolgi le tue minacce ad altri, Viconia. Mia madre diceva sempre che le persone vili minacciano quando sono insicure, e tu mi hai appena dimostrato quanto avesse ragione.

Secondo banter con Viconia (con Stivan CN, dopo aver ucciso Sendai):

Stivan: La minaccia con cui quella drow ha esalato l'ultimo respiro assomigliava ad una che mi hai urlato tempo fa, quando per sbaglio ti ho calpestato un piede.
Viconia: Lil waela lueth waela ragar brorna.
Stivan: Esatto. Cosa significa?
Viconia: Il folle e l'incauto si imbattono in molte sorprese. Tu stai per sperimentarne una.
Stivan: (Sospira) Immaginavo che presto ti saresti vendicata. In che modo hai intenzione di farmela pagare?
Viconia: Ho versato qualche goccia di veleno nella brodaglia che hai mangiato qualche ora fa. A breve i suoi micidiali effetti dovrebbero manifestarsi.
Stivan: Stai bleffando.
Viconia: Non direi. Presto inizierai ad avvertire un formicolio lungo il corpo, dopodichè non riuscirai più a muoverti. A quel punto, sarà mia premura mozzarti mani e piedi. 
Viconia: Mi sono chiesta a lungo se tagliarti anche la lingua, ma alla fine ho deciso di lasciartela. Quando terminerà l'effetto della tossina, godrò nel sentirti urlare pietà.
Stivan: Come ti ho già detto, non ti credo. Inoltre <CHARNAME> non ti lascerebbe mai fare una cosa del genere.
Viconia (Se la romance è attiva): <CHARNAME> non interferirà. E' stato sufficiente promettergli una notte di passione per ottenere la sua accondiscendenza.
Viconia (Se la romance non è attiva): Distrarre <CHARNAME> è stato facile. Ho manifestato alcune perplessità sull'attuale formazione, e adesso ne sta discutendo con gli altri imbecilli di questo gruppo.
Stivan: Io... Non riesco più a muovermi...!
Viconia: Un tempismo perfetto. Inizia a mormorare le tue ultime preghiere, sakphul.
Stivan: NO! Ci sarà qualcosa... Qualcosa che posso fare per dissuaderti!
Viconia: ...
Viconia:... Forse. Se dicessi di desiderarmi follemente, di non volere nessun altro al di fuori di me, allora potrei considerare l'idea di risparmiarti.
Stivan: Come puoi concepire un simile orrore per una sciocca ferita all'orgoglio?! Sai bene che lo direi soltanto per aver salva la vita.
Viconia: Inizierò dalle mani.
Stivan: NOOOO! D'accordo, d'accordo! Io sono pazzo di te! Non penso ad altro tutto il giorno! Se non potessi godere della tua vista, sarei una nullità!
Viconia: Lo sei in qualsiasi caso.
Stivan: Cosa... Cosa stai facendo?! Hai detto che la lingua -- (Glom!)
Viconia: Ti ho fatto bere un antidoto, idiota. A breve riacquisterai il controllo di quei tozzi arti che ti ritrovi.
Stivan: Io... Tu...
Viconia: Sono sicura che tu abbia altro a cui pensare. I tuoi pantaloni, ad esempio, sembrano bagnati. Non vorrai andartene in giro conciato in quel modo, hmmm?

Primo banter tra Nalia e Stivan, a prescindere dall’allineamento.

Stivan: Avete un'espressione crucciata, Miss Nalia.
Nalia: E' così evidente?
Stivan: Abbastanza, direi. Sono indiscreto se vi chiedo cosa non va?
Nalia: Umpf. Ti ricordi di Zietta?
Stivan: Heh. Come potrei dimenticarmene?
Nalia: Visto che non le ho più fatto avere mie notizie da quando abbiamo lasciato l'Amn, ho pensato di scriverle qualche riga per fugare inutili preoccupazioni. Vorrei non averlo mai fatto.
Stivan: Devo immaginare che non abbiate gradito la sua risposta?
Nalia: Giudica tu. Ecco, tieni.
Stivan: Vediamo un pò cosa manda a dire Zietta...
Stivan: "Mia cara Nalia, sono felice di sapere che stai bene. Da quando è iniziata questa guerra, il pensiero che possa succederti qualcosa non mi dà mai pace".
Stivan: "Qui ad Athkatla ci sono stati degli sviluppi interessanti. Numerosi cacciatori di taglie sono giunti alla ricerca dei figli di Bhaal e hanno portato via un discreto numero di accattoni che affollavano la città".
Stivan: "Ben fatto, dico io: in questo modo ci sarà più spazio per muoversi".
Stivan: Heh. Vedo che le classi indigenti continuano a starle a cuore.
Stivan: "Per il resto, tutto procede come al solito: mi occupo della gestione della mia tenuta, partecipo alle feste e agli eventi mondani e ogni tanto rimprovero la servitù senza un motivo preciso".
Stivan: "Ti chiedo la cortesia di farmi pervenire tue notizie con regolarità. Sapere che sei viva alimenta la mia speranza che tu possa rinsavire in tempo per..."
Nalia: "... contrarre un vantaggioso matrimonio" e altre sciocchezze. Non c'è bisogno di andare avanti; credo che tu abbia colto il succo della sua risposta.
TRANCH STIVAN CN
Stivan CN: Forse vostra zia è troppo insistente, però non potete negare che abbia ragione. Dovreste godere della vostra posizione, non snobbarla. E' insensata l'idea che un nobile non viva come tale, ma alla stregua di uno straccione.
Nalia: Mi opporrò con tutte le mie forze ad un simile classismo. Gli esseri umani nascono uguali e liberi; ricchezza e povertà non sono altro che categorie di convenienza create da opportunisti.
Stivan: (Sospira) Siete senza speranza. Non potete ribaltare un sistema che esiste da secoli.
Nalia: Ricorda che ogni tradizione è stata rivoluzionaria e sovvertitrice a suo tempo. So bene che il mio disegno incontrerà una forte resistenza, ma voglio credere nella possibilità di cambiare le cose.
TRANCH STIVAN CB
Stivan: Non nego di aver simpatizzato per vostra zia in passato, ma adesso non condivido più le sue idee. Non ha senso privilegiare un ricco e svantaggiare un povero. Siamo nati tutti dalla stessa madre.
Nalia: Il riconoscimento di questa semplice verità sarà il primo passo verso cambiamenti radicali.
Stivan: A pensarci bene, l'uguaglianza può essere pericolosa. Lo schiavo inizia col chiedere giustizia e finisce col chiedere la corona. A sua volta, deve dominare.
Nalia: Sono consapevole di questo rischio. Sovente le rivoluzioni nascono con grandi promesse di riscatto per poi degenerare nel sangue. Ci sono tanti aspetti del mio progetto che richiedono la massima attenzione, come la distribuzione dei beni o l'esercizio del potere. Io...
Nalia: Ho bisogno di tempo. 

Secondo banter tra Nalia e Stivan, a prescindere dall’allineamento.

Stivan: Non vedo l'ora che si presenti l'occasione per tornare ad Athkatla. Strano a dirsi, mi mancano le strade e i ponti dove dormivo.
Nalia: E' comprensibile. Hai trascorso molti anni della tua vita in quei vicoli. In un certo senso, fanno parte di te.
Stivan: Giusto, ma adesso mi limiterei a percorrerli, non a viverci. Sento il bisogno di avere una casa tutta mia, anche se piccola o sporca.
Voi non vorreste tornare al vostro maniero?
Nalia: Quel posto è ricco di ricordi, gli ultimi dei quali sono particolarmente dolorosi. Tuttavia, immagino che il mio progetto debba pur iniziare da qualche parte. Quale posto migliore della mia casa?
Stivan CN: Per quanto pazze siano le vostre idee, sarò lieto di assistervi come ho sempre fatto.
Stivan CB: Le vostre idee sono ardite ma sensate. Farò il possibile per aiutarvi.
Nalia: Mi ha fatto piacere condividere i miei pensieri con te, ma credo che ciascuno debba combattere le proprie battaglie. Quella di cui abbiamo parlato è la mia, non la tua.
Stivan: Ma... Credevo che ce ne saremmo occupati insieme. Non... Non potete rimangiare la parola data!
Nalia (se in SoA c'è stato il dialogo sul futuro del maniero): Sei in errore. Ho detto che avrei valutato la tua richiesta, ma non ho promesso alcunchè.
Nalia (se in SoA NON c'è stato il dialogo sul futuro del maniero): Ti sbagli. Non ho mai promesso nulla del genere. E' una conclusione che hai tratto da solo.
Stivan: Ma... Ma...
Nalia: Mi dispiace, Stivan.
Stivan: *SOB*! E' questo il ringraziamento? E' questo il modo con cui mi trattate dopo tutte le attenzioni che ho avuto per voi?
Nalia: Non fare lo sciocco. Abbiamo interpretato la commedia del servitore e della dama per troppo tempo. Adesso il gioco è finito.
Stivan: Voi... Credete di essere maturata, quando in realtà non avete fatto altro che indurire il vostro cuore!
Nalia: Crescere significa anche prendere decisioni difficili.
Stivan: Crescere non significa sbarazzarsi degli amici! Mi... Mi...
Stivan: Mi sento tradito. E' meglio... che mi allontani da voi, subito...

Primo banter tra Stivan CN e Haer’Dalis.

Haer'Dalis: Tu che a lungo hai viaggiato, mio prode gabbiano, di certo saprai spendere meglio di chiunque altro una parola sulle numerose specie che abitano questo piano. Cosa sai dirmi sugli umani, questi esseri che popolano la tua terra in maggioranza?
Stivan: Gli umani tendono ad essere dei bravi mercanti. Di sicuro non li freghi come gli orchi.
Haer'Dalis: E quelle esili e leggiadre creature che chiamate elfi? 
Stivan: *Ahem* Sono senz'altro più alti rispetto alle altre razze, ma questo non significa che siano necessariamente i più intelligenti, quindi non hanno motivo di sentirsi così superiori.
Haer'Dalis: Devo aspettarmi un giudizio simile anche per i mezzelfi?
Stivan: Mezzi o interi, parliamo sempre di gambe lunghe saccenti.
Haer'Dalis: Trovo molto intigranti le ninfe e i fauni. Tu no?
Stivan: Beh, sono delle creature molto belle, ma comprassero mai qualcosa. Vivono solo di piante e alberelli.
Haer'Dalis: Veniamo ai drow. Ne avevi mai visti prima della nostra esperienza nel Sottosuolo?
Stivan: No, ma mia mamma diceva sempre che non fanno altro che parlare di loro. "Ma quanto sono superiore", "Ma come sono malvagio", "Sono il più cattivo di tutti" e via dicendo. Alla lunga, diventano noiosi.
Haer'Dalis: E i mezzidrow?
Stivan: Mezzi? E come è potuto succedere?
Haer'Dalis: ... Lascia stare. Direi che abbiamo esaurito le specie meritevoli della nostra attenzione.
Stivan:  Hai tralasciato la razza più interessante tra tutte: gli halfling!
Haer'Dalis: I tuoi simili sono altrettanto... Eccentrici?
Stivan: Heh. Spiacente, ma credo di essere inimitabile. 
Haer'Dalis: Un vero peccato. L'equilibrio tranquillizza, ma la pazzia è molto più interessante.

Secondo banter tra Stivan CN e Haer’Dalis.

Stivan: L'ultima volta che siamo stati nel piano extradimensionale ti ho sentito recitare alcune battute. Ti stai forse preparando per un nuovo spettacolo? 
Haer'Dalis: Ebbene sì. Questo sparviero non vede l'ora di tornare a calcare il palcoscenico nei panni di uno degli eroi della Valle del Vento Gelido.
Stivan: Perchè imitare altri eroi quando noi per primi possiamo vantare esperienze di tutto rispetto?
Haer'Dalis: Un attore non deve mai interpetare se stesso, mio ingenuo gabbiano.
Stivan: Mi sembra difficile crederlo. Quando un attore recita un personaggio, in un modo o nell'altro ci mette sempre del suo.
Haer'Dalis: Quel che dici vale per i mediocri. I *veri* artisti sanno che comprendere il pieno significato della vita è il loro dovere, interpretarlo il loro problema, esprimerlo la loro passione.
Stivan: Heh. Le tue parole non fanno altro che infiammare il mio interesse per il mondo del teatro. Ti prego... Quando <CHARNAME> non avrà più bisogno di noi, lascia che mi unisca a te nella ricerca di una nuova compagnia. Farò del mio meglio, credimi!
Haer'Dalis: (Sospira) Più insistente di un mendicante, eh?
Stivan: Heh. Puoi dirlo forte.
Haer'Dalis: La mia risposta è sempre un secco no.
Stivan: Non voglio più essere un semplice spettatore!
Haer'Dalis: Il tuo rapporto col teatro si esaurisce nel venire, vedere e andartene.
Stivan: E' perfido da parte tua stroncare la mia aspirazione.
Haer'Dalis: Hai ragione: non bisognerebbe mai dire la verità. C'è il rischio che qualche sprovveduto possa persino crederci.
Stivan: Bah! Pensala come vuoi. Se i pensieri degli altri fossero così importanti, non avrebbe senso averne di propri.

Primo dialogo tra Stivan CG e Haer'Dalis a Saradush, dopo l'incontro con Melissan.

Stivan: Quello che sta succedendo in questa città è terribile! Com'è possibile che questo Grobnir, Gromfir o chi per esso lasci morire di stenti le persone?
Haer'Dalis: Benvenuto nella guerra, mio gabbiano. A sinistra potrai scorgere alcuni cadaveri in decomposizione che probabilmente non verranno mai seppelliti, mentre a destra sono visibili alcune famiglie che piangono la morte dei loro cari.
Stivan: Lo vedo benissimo da me, *grazie*. Perchè non mi aiuti a dare un pò di pane alla gente, invece di limitarti a guardare?
Haer'Dalis: Non credo sia una buona idea, a meno che tu non voglia di proposito dar vita ad un'azzuffata tra affamati per qualche briciola.
Stivan: Sarà sufficiente un pò di discrezione.
Haer'Dalis: Già. E poi chi li nutrirà quando le nostre razioni saranno finite?
Stivan: (Snort!) E' chiaro che tu non hai mai patito la fame, altrimenti faresti l'impossibile per porre fine al loro digiuno. Se non hai intenzione di darmi una mano, fatti da parte.


Secondo dialogo tra Stivan CG e Haer'Dalis, dopo la distruzione di Saradush.

Stivan: Lascia che te lo dica senza giri di parole, Haer'Dalis: la tua indifferenza nei confronti degli abitanti di Saradush mi ha deluso e disgustato. Credevo fossi una persona migliore.
Haer'Dalis: Un vero peccato.
Stivan: Temo che sia troppo tardi per pentirsi.
Haer'Dalis: In realtà mi riferivo al pane che hai dato a quegli accattoni. Un incredibile spreco, vista la sorte che è toccata loro, non trovi?
Stivan: Io... Spero che questa sia una battuta, anche se di pessimo gusto.
Haer'Dalis: Avanti, mio gabbiano. Diciamo come stanno realmente le cose. Il tuo gesto non è stato altro che un inutile palliativo che ha prolungato le sofferenze di quei poveretti.
Stivan: Rendere la vita sopportabile è il primo dovere di ogni essere vivente!
Haer'Dalis: Qualcuno dovrebbe dirti che l'importante non è la quantità dei giorni, ma l'uso che ne facciamo. Pensi che sia dignitoso abbandonarsi sul ciglio di una strada e lasciarsi morire di fame?
Stivan: Mostro.
Haer'Dalis: (Sospira) Eh già. E' proprio vero che è impossibile portare la fiaccola della verità senza bruciacchiarsi.


Jan: Poffarbacco, Stivvy. Sapresti dirmi per quale motivo ultimamente siamo attaccati da sbarbatelli che giocano a fare la guerra?
Stivan: Questo è il momento della giornata in cui dimentichi che *siamo* nel pieno di una guerra?
Jan: Oh, già. Che sbadato. Colpa dell'avanzare degli anni.
Jan: ... Scusa, ma noi cosa c'entriamo?
Stivan CN: Io ho avuto la brillante idea di unirmi a <CHARNAME> nella convinzione che sarei stato meglio, con il risultato che adesso rischio la vita più di prima. Tu, invece, sei rimasto scottato da un affare andato male... ed eccoci qui.
Stivan CB: Non farti beffe delle persone che stanno morendo.
Jan: Devi credermi se ti dico che la memoria mi gioca brutti scherzi! Stavo camminando quando all'improvviso ho dimenticato chi sono e per quale motivo mi trovo qui.
Stivan: *Ahem* Qualche giorno fa mi hai detto che, se fosse successa una cosa simile, avrei dovuto ricordarti di leggere uno scioglilingua in grado di mettere... "ordine"... tra i tuoi pensieri. E' scritto su un foglietto nella tasca posteriore del tuo zaino, credo.
Jan: Superlativo! Vediamo cosa dice...
Jan: "Questa è la storia di quattro individui: Ognuno, Qualcuno, Chiunque e Nessuno. Occorreva fare un lavoro importante, quindi si chiese a Ognuno di occuparsene. Ognuno pensava che Qualcuno lo stesse facendo. Chiunque avrebbe potuto occuparsene, ma Nessuno non lo fece. Qualcuno si arrabbiò perchè riteneva che per questo lavoro Ognuno fosse responsabile. Ognuno credeva che Chiunque potesse farlo, ma si rese conto che Nessuno non avrebbe mai fatto niente. Alla fine, Ognuno rimproverò Qualcuno per il fatto che Nessuno non fece mai quello che Chiunque avrebbe dovuto fare".
Jan: Ahhhh! Ora va molto meglio. Riesco a pensare con la giusta lucidità. Jan Jansen e il suo Maestro Picchiatore sono più pronti che mai!
Stivan: Quello scioglilingua mi ha fatto venire mal di testa, ma pare che sia davvero miracoloso. Direi di rimetterci in marcia, dunque, prima di perdere di vista gli altri.
Jan: Sicuro. Mi sfugge soltanto una cosa: tu chi saresti?
Stivan: ...

Secondo banter tra Jan e Stivan, a prescindere dall’argomento. Questo dialogo dovrebbe aver luogo dopo l’incontro con Balthazar.

Stivan: Cosa ne pensi di questi due cattivoni a cui dobbiamo dare la caccia?
Jan: Ai miei tempi nessuno avrebbe mai pensato che due donzelle sarebbero state capaci di radunare un esercito per distruggersi a vicenda. La massima aspirazione di una fanciulla consisteva nel farsi catturare da qualche malvagio e trascorrere il tempo a spazzolarsi i capelli in attesa di essere salvata da un buon partito. Ovviamente un simile piano rischiava di andare in fumo quando si presentava alla tua porta un eroe pieno di brufoli e ancora vergine come zio Flippy. Poveretto. L'hanno sempre respinto per colpa di quell'incurabile acne del viso. 
Stivan: *Ahem* Draconis mi sembra essere un nome maschile...
Jan: Davvero? Beh, ciò è irrilevante nello schema generale delle cose. Mi strazia il cuore vedere queste grandi famiglie allargate sgretolarsi proprio dal loro interno. E' chiaro che simili diatribe non sarebbero mai capitate alla piccola gente. E lo sai il perchè, Stivvy? Perchè i nostri popoli hanno il senso della famiglia e del rispetto verso i propri consanguinei.
Stivan: In effetti non ho visto nessuna progenie di Bhaal che fosse di razza halfling, nanica o gnomica. Solo gambe lunghe. Evidentemente, sono dei guerrafondai nati.
Jan: In realtà qualche piccolo screzio può verificarsi anche nelle migliori famiglie. Come quella volta in cui cugino Climbe decise di sterminare tutti i membri del clan Jansen. Peccato che il primo membro in cui si imbattè fu zia Sara, furiosa per non essere riuscita a conquistare la Costa della Spada. Non appena venne a conoscenza del suo piano, gli disse che tutti i nostri parenti si erano trasferiti a Sigil presso la Signora del Dolore. Da allora, nessuno ha più visto mio cugino. 
Stivan: Non ho mai capito per quale motivo i geni del male debbano sempre raccontare i propri piani a chiunque incontrino. I soli che tengono la bocca chiusa, ovviamente, sono quelli in cui noi ci imbattiamo.
Jan: C'è un vecchio adagio che dice. "I malvagi sanno qualcosa che sfugge alle forze del bene!"
Stivan: ... Il modo in cui farti stare zitto?
Jan: Non sono sicuro di aver capito ciò che intendi, Stivvy.
Stivan: (Sigh) Niente...

Primo banter tra Keldorn e Stivan, a prescindere dall’allineamento.

Stivan: Perchè sei in ginocchio? Le gambe non ti reggono più?
Keldorn: Non disturbarmi.
Stivan: Sembra quasi che tu stia... pregando.
Keldorn: E' ciò che stavo cercando di fare, prima di essere interrotto dalle tue petulanti domande.
Stivan: Non ho mai capito il senso della preghiera. Forse perchè non ne ho mai rivolta una.
Keldorn: L'hai fatto senza rendertene conto. Quando auguri ogni bene ad una persona a te cara o quando speri che tutto vada per il meglio... Stai pregando.
Stivan: Allora le mie richieste sono rimaste inascoltate, visto che gli dei non si sono mai presi il disturbo di aiutarmi nel momento del bisogno.
Keldorn: Non vedo perchè avrebbero dovuto. Dispezzi il loro nome ogni volta che ne hai l'occasione e schernisci senza pietà coloro che li venerano.
Stivan: Questo è irrilevante. A cosa servono se non soddisfano le preghiere dei mortali?
Keldorn: Non funziona in questo modo. Pregare non significa esigere un favore; pregare significa mettere a nudo la propria persona e le proprie azioni nella speranza di apparire meritevole di una grazia.
Stivan: Quindi ti comporti da bravo paladino per un tornaconto personale, non è così?
Keldorn: La virtù premeditata non è degna di valore.
Stivan: Bah. Come al solito, le nostre opinioni vanno in direzioni completamente opposte. Ti lascio tornare alle tue preghiere, Keldorn. Bada a non consumarti troppo le ginocchia.

Secondo banter tra Keldorn e Stivan, a prescindere dall’allineamento.

Keldorn: Vieni qui, ragazzo. Dobbiamo parlare.
Stivan: Sei più serio del solito, Keldorn, il che è preoccupante.
Keldorn: Dal momento che potremmo non sopravvivere alla battaglia che ci attende, ritengo sia mio dovere farti presente il terribile destino a cui rischi di andare incontro.
Stivan: Essere imprigionati insieme? Questo sì che sarebbe terribile.
Keldorn: Non è il momento di scherzare.
TRANCH STIVAN CN
Keldorn: Tu non credi negli dei, vero?
Stivan: Direi proprio di no. Non ho bisogno di una bussola che mi indichi ciò che è giusto o sbagliato. 
TRANCH STIVAN CG
Keldorn: Pensavo che Cernd ti avesse iniziato al culto di una divinità della terra, ma vedo che continui a non credere negli dei. Mi sbaglio.
Stivan: No, non ti sbagli. Mi è stato insegnato uno stile di vita e un ideale in cui credere, ma per servire la causa dell'Equilibrio non ho bisogno di prostrarmi ai piedi di nessuno.
(DA QUI IL BANTER E’ UGUALE A PRESCINDERE DALL’ALLINEAMENTO)
Keldorn: Sei a conoscenza di ciò che ti accadrebbe nell'aldilà?
Stivan: Illuminami.
Keldorn: La tua anima verrà imprigionata nel Muro dei Senzafede che circonda la Città del Giudizio. Col trascorrere del tempo, perderai tutto ciò che ti rendeva umano. Alla fine, la tua essenza si dissolverà nelle stesse fondamenta del Muro.
Stivan: Wow. Sembra emozionante. Ho sempre desiderato far parte di qualcosa!
Keldorn: Quando giungerai al cospetto di Myrkul, non lo troverai così divertente. Io ho cercato di portare la fiaccola della verità nel tuo cuore, ma la sola cosa che ho incendiato è la tua testardaggine.
Stivan: Che dire? Rimango stupito dal tuo interessamento, ma non hai motivo di preoccuparti per me. Saprò cavarmela.
Keldorn: (Sospira) Ciascuno è artefice della propria sorte. Ti auguro di sopravvivere per poter cambiare la triste fine che al momento ti attenderebbe.

Primo banter tra Aerie e Stivan CN a Saradush.

Aerie: (Sniff sniff) Questo odore... E' insopportabile! Non ho mai sentito una puzza così acre e pungente. Pensavo provenisse dalla sporcizia della città, ma...
Aerie: Stivan, quando è stata l'ultima volta che ti sei lavato?
Stivan: Volontariamente, non ricordo. Credo siano trascorsi diversi anni, ma non so dirti quanti. Con la memoria che mi ritrovo, cerco di tenere a mente informazioni più importanti, come il mio nome o la mia età.
Stivan: Su costrizione altrui, direi qualche settimana fa. Gli elfi di Suldanessalar mi hanno letteralmente buttato in un laghetto. Uno di loro ha scherzato sul fatto che avrei potuto far appassire le piante, ma non ho capito bene cosa intendesse.
Aerie: Mi stai dicendo che da allora non ti sei più lavato?
Stivan: Beh, no.
Aerie: Devi abituarti a pulirti ogni volta che ne hai l'occasione, Stivan. Emetti un odore tremendo.
Stivan: Davvero? Io non sento nulla.
Aerie: Ovvio. Le tue narici sono ormai diventate avvezze, mentre le nostre rimangono offese da una simile puzza.
Stivan: E' un problema *vostro*, non mio.
Aerie: Che ti piaccia o no, devi lavarti. Ho cercato di dirtelo con tatto, ma ti mostri ostinato. Se sarà necessario, vedrò di seguire l'esempio dei miei cugini elfi.

Secondo dialogo tra Aerie e Stivan CN nell'area fuori Saradush (quella dove ci sono un sacco di mercenari e un mercante, prima di arrivare nel bosco di Nyalee... Non mi ricordo come si chiama!)

Stivan: (Snort!) Sei impazzita?! Perchè mi hai spinto nel fiume? Stavo per annegare!
Aerie: Devi biasimare soltanto te stesso! Puzzi talmente tanto che sono stata sul punto di perdere i sensi in battaglia!
Stivan: Davvero? Finora sei stata la sola a lamentarsi del mio odore!
Viconia: Duole ammetterlo, ma la sorella della luce ha ragione. Il tuo olezzo è rivoltante, sakphul. Scambierei il semplice camminarti a fianco con le punizioni corporali delle ancelle di Lolth.
Edwin: Il solo motivo per cui non ti ho incenerito è il timore che da morto tu possa puzzare ancora di più che da vivo.
Minsc: Minsc credeva che si trattasse di Boo, ma in realtà è il piccolo Stivan a farci storcere il naso! Oh, Boo, come ho potuto accusarti ingiustamente?
Minsc: ...
Minsc: Boo dice che forse può essergli scappata qualche puzzetta, ma Minsc sa bene che lo dice per proteggere il nostro amico hafling!
Aerie: Non importa ciò che pensano o dicono gli altri! Ti ho chiesto un favore, ma tu l'hai ignorato di proposito per farmi un dispetto!
Stivan: Non è vero! Dopo l'incidente con Ester, <CHARNAME> mi taglierebbe la testa se ti infastidissi di nuovo!
Aerie: Per far funzionare questa convivenza forzata, sarebbe sufficiente che tu ti lavassi. Non ti chiedo altro.
Stivan: Bah! Mi farò un bagno, se è questo che vuoi. Mi chiedo a cosa servirà, visto che poco dopo mi imbratterò quasi sicuramente del sangue dei nemici o degli sputi di qualche bestia selvatica.

Primo dialogo tra Stivan CG ed Aerie.

Stivan: Perché hai quell’espressione torva? Peep ti ha infastidito in qualche modo?
Aerie: No, il tuo gabbiano è un volatile molto docile e tranquillo. Stavo solo pensando che forse... Forse vorrebbe essere libero.
Stivan: Lo è già.
Aerie: Confinato sulla tua spalla? No, questa non è libertà. Volare con i suoi fratelli, accarezzare le nuvole, tuffarsi nel cielo azzurro bagnato dal sole... Questa è la vera libertà.
Stivan: A me sembra che Peep sia felice di viaggiare al mio fianco. Inoltre non gli ho mai proibito di volare o di divertirsi per un pò con altri uccelli, sebbene in questa regione siano piuttosto rari.
Aerie: Ma alla fine torna sempre da te. Le sue zampe sono legate da un’invisibile ceppo che lo confina qui, sulla terra, dove non dovrebbe stare.
Stivan: Uhm... Sei sicura che il vero argomento della discussione sia il mio compagno animale e non qualcuno che risponde al nome di Aerie?
Aerie: Cosa? Oh, no. Ormai ho accettato il mio destino. Penso solo che il fato ha destinato al tuo gabbiano una vita diversa da quella che la natura aveva in serbo per lui. Gli altri... Non dovrebbero decidere sull’esistenza altrui. E’ qualcosa su cui dovresti riflettere.

Secondo dialogo tra Stivan CG ed Aerie.

Aerie: Hai riflettuto su ciò che ti ho detto a proposito del tuo gabbiano? 
Stivan: Sì, l’ho fatto. Il silenzio che regna nel piano extradimensionale di <CHARNAME> è perfetto per pensare.
Aerie: Dunque? Non trovi che forse sarebbe meglio liberare Peep?
Stivan: Sono giunto alla conclusione che il mio compagno animale sta benissimo dove si trova, cioè al mio fianco. La coesistenza tra uomini e animali non altera la natura di nessuno dei due; piuttosto, crea un affiatamento che sarebbe irrealizzabile se vivessero separati.
Aerie: Questo non è vero. Ciascuno di noi nasce per stare con i propri simili, non con esseri completamente diversi.
Stivan: Devo dissentire. Ad Athkatla vivono umani, mezzelfi, halfling e nani. Nonostante gli attriti e le difficoltà, la loro coesistenza è nel complesso pacifica.
Aerie: Non puoi paragonare la mescolanza di popoli diversi con l’asservimento degli animali all’uomo!
Stivan: Ciò non cambia la mia decisione. Peep sta bene qui con me.
Aerie: Cernd sostiene che tu sia maturato, ma io ti vedo ancora come prima: un grande egoista.
Stivan: Ed io ho appena avuto conferma del fatto che non stiamo parlando del mio gabbiano, ma del tuo problema con gli Avariel. Se la tua gente non ti volesse riaccogliere per ciò che è successo alle tue ali, dovresti chiederti se valga veramente la pena tornare da loro.

Imoen: Continuare a ripetermi la stessa domanda non ti farà ottenere una risposta, Stivan.
Stivan: Non puoi fingere di non essere coinvolta in tutto questo. Avanti, dimmi quali sono le tue intenzioni!
Imoen: (Sospira) Te l’ho già detto. Non ho idea di ciò che succederà. Soprattutto, ignoro ciò che il destino riserva a me e a <CHARNAME>.
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tuo fratello?
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tua sorella?
Imoen: Mi stai invitando a trasformarti in un rospo, vero? Per la tua faccia sarebbe di certo un miglioramento.
Stivan: Heh. Per quanto la cosa mi tenti, devo declinare. 
Imoen: Non ho nessuna intenzione di reclamare l’eredità di mio padre. Sto bene così come sono.
Stivan: Non ti tenta l’idea di essere una dea? La prospettiva di poter fare qualsiasi cosa tu voglia?
Imoen: No.
Stivan CN: Wow. Complimenti per l’integrità. Io non avrei esitato a dire il contrario. Se potessi diventare il nuovo Signore dell’Omicidio, a quest’ora sarei tutto impegnato a progettare lo sterminio dei gabbiani.
Imoen: Non l’avrei mai immaginato.
Stivan CB: Wow. Mi complimento per la tua risolutezza. Pur trattandosi di un potere chiaramente malvagio e al quale non potrei mai accedere, io stesso ne sono tentato. Non è facile rifiutare l’onnipotenza.
Imoen: E’ altrettanto difficile essere coerenti con se stessi.
Stivan: La tua netta rinuncia al divino mi inquieta un pò, ma finalmente ho avuto una risposta. Mia mamma approverebbe una simile inflessibilità, ma difficilmente potrei emularla.

Secondo dialogo tra Imoen e Stivan, a prescindere dall’allineamento, dopo una battaglia.

Imoen: Continuare a ripetermi la stessa domanda non ti farà ottenere una risposta, Stivan.
Stivan: Non puoi fingere di non essere coinvolta in tutto questo. Avanti, dimmi quali sono le tue intenzioni!
Imoen: (Sospira) Te l’ho già detto. Non ho idea di ciò che succederà. Soprattutto, ignoro ciò che il destino riserva a me e a <CHARNAME>.
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tuo fratello?
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tua sorella?
Imoen: Oh, che sbadata! Devo ancora provare l’"Irreversibile Trasformazione in Gabbiano di Imoen la Svelta". Visto che hai tanta voglia di vedere cosa succede quando diventi qualcosa che non sei, che ne dici di provare il mio incantesimo?
Stivan CN: (Glom!) Tu.. tu non...
Stivan CN: Come puoi paragonare il potere di un dio ad uno schifido pennuto? Pensa, potresti ricordarti del tuo caro amico Stivan e liberare il mondo dai gabbiani!
Stivan CB: Heh. Penso che Peep godrebbe nell'avere un compagno di volo.
Stivan CB: Ad ogni modo, qualunque mago potrebbe soddisfare questo capriccio, ma soltanto la Streghetta della Costa potrebbe aspirare a diventare una dea! Davvero non ti interessa?
Imoen: Scordatelo.
Stivan CN: Wow. Complimenti per l’integrità. Io non avrei esitato a dire il contrario. Se potessi diventare il nuovo Signore dell’Omicidio, a quest’ora sarei tutto impegnato a progettare lo sterminio dei gabbiani.
Imoen: Non l’avrei mai immaginato.
Stivan CB: Wow. Mi complimento per la tua risolutezza. Pur trattandosi di un potere chiaramente malvagio e al quale non potrei mai accedere, io stesso ne sono tentato. Non è facile rifiutare l’onnipotenza.
Imoen: E’ altrettanto difficile essere coerenti con se stessi.
Stivan CN: La tua netta rinuncia al divino mi inquieta un pò, ma finalmente ho avuto una risposta. Mia mamma diceva sempre che solo i folli desiderano un potere senza limiti, ma secondo me si sbagliava.
Stivan CB: La tua netta rinuncia al divino mi inquieta un pò, ma finalmente ho avuto una risposta. Mia mamma diceva sempre che solo i folli desiderano un simile potere. A pensarci bene aveva ragione, anche se non riuscirei a seguire un simile insegnamento.

Primo banter tra Mazzy e Stivan (a prescindere dall’allineamento) all’aperto.

Stivan: Uff... Avevo dimenticato l’afa di questa regione. E’ sfiancante!
Mazzy: Le nostre armature rendono la marcia ancora più faticosa, ma sono fondamentali per la nostra sicurezza. Piuttosto, mi chiedo cosa ti abbia spinto in passato a venire in una terra calda quanto il sole.
Stivan: Le gonfie tasche dei Calimshiti valevano ogni goccia del nostro sudore. I nobili del posto amano il vino, ma l’aridità di queste terre non consente a nessun tipo di vite di attecchire.
Mazzy: In effetti, sembra quasi che il sole bruci ogni cosa, risparmiando soltanto qualche oasi.
Stivan: Mia mamma diceva sempre che un tempo non era così. E’ stata la sconsideratezza dei gambe lunghe a rendere Calimshan sterile.
Mazzy: Cosa possono aver fatto di così grave da rendere spoglia e desolata un’intera regione?
Stivan: La leggenda vuole che secoli e secoli fa questa terra fosse verdeggiante e rigogliosa. Un halfling di nome Icario, sacerdote di Chauntea e adoratore degli alberi, viaggiava di luogo in luogo per assicurarsi che la flora prosperasse rigogliosa. Tuttavia, i popoli in cui si imbatteva erano tristi e sconfortati, in quanto non riuscivano a trarre alcun sostentamento dalla terra che li circondava.
Stivan: Icario pregò quindi la sua dea, nella speranza che lo aiutasse a rallegrare gli appartenenti al piccolo popolo. Toccata dal proposito dell’halfling, Chauntea gli donò un tralcio di vite, spiegando come coltivarla e come ricavarne un gustoso nettare che avrebbe rallegrato chiunque lo bevesse.
Stivan: Il sacerdote seguì le sue istruzioni, continuando a pestare acini d’uva sino a quando non gli sembrò che il liquido venutosi a creare fosse sufficiente.
Mazzy: Fu così che nacque il vino?
Stivan: Sì, ma la storia non è ancora finita. Icario invitò gli abitanti del villaggio dove si era da poco fermato ad assaggiare la bevanda. Tutti rimasero estasiati da ciò che avevano assaggiato, ragion per cui continuarono a bere quel nettare incolore così delizioso sino ad ubriacarsi.
Stivan: Dal momento che i loro sensi erano notevolmente ofuscati, gli halfling cedettero di essere stati avvelenati, quindi... Uccisero Icario. 
Stivan: Furiosa per l’accaduto, Chauntea maledì la terra di Calimshan rendendola sterile. Si dice che il vino abbia così assunto l’attuale colore rosso, in ricordo del sangue versato ingiustamente dal sacerdote.
Mazzy: E’ una storia molto triste. Tu che insegnamento ne hai tratto?
TRANCH STIVAN CB
Stivan: Heh. Sapevo che mi avresti messo alla prova. Direi che a volte il bene può essere frainteso e accolto in maniera ostile. Non bisogna mai dare per scontata la moralità delle proprie azioni.
Mazzy: Io ci vedo anche un grande messaggio di speranza.
Stivan: Stavo proprio per dirlo. Mi auguro che un giorno Chauntea possa perdonare gli halfling per il loro terribile delitto.
Mazzy: Probabilmente speri anche che perdoni te per aver disprezzato così a lungo una tra le sue creature. Forse non potrò realizzare sino in fondo il senso di colpa che provi, ma riesco a vederlo e ad immaginarlo più che bene. Del resto, il desiderio di espiazione è lampante quanto il sole che ci sta scaldando la testa. Coraggio, riprendiamo la nostra marcia.
TRANCH STIVAN CN
Stivan: Neanche mezzo! Mia madre snocciolava questa storia ogni volta che mi rifiutavo di recitare le preghiere della sera, sostenendo che Icario fosse un modello da seguire.
Mazzy: Infatti lo è.
Stivan: Davvero? Beh, io non ho intenzione di fare un grande dono e di essere ucciso in cambio!
Mazzy: (Sospira) Ovviamente ti sfugge il vero messaggio di questa leggenda. Spesso, le grandi conquiste sono accompagnate da grandi ingiustizie. Un’amara morale, ma la realtà non è sempre dolce.

Secondo banter tra Mazzy e Stivan (a prescindere dall’allineamento), prima di raggiungere il Trono di Bhaal.

Stivan: *Ahem* Ho qualcosa da dirti, Mazzy.
Mazzy: Ti ascolto, ma sii rapido. Dobbiamo prepararci a dovere per la dura sfida che ci attende.
Stivan: E’ proprio questo il punto. Se non dovessi farcela...
Mazzy: Non dirlo neanche per scherzo. Non lascerò che i miei compagni siano sopraffatti dal male ancora una volta. Nel nome di Arvoreen, giuro di dare me stessa affinchè nessuno di voi cada in battaglia!
Stivan: Questo... E’ gentile da parte tua, ma lascia lo stesso che ti dica quali sono le mie ultime volontà. Se dovesse succedermi qualcosa, vorrei... Vorrei riposare insieme ai miei familiari. Mi... riporteresti ad Athkatla?
Mazzy: Dicono che il nostro destino venga scritto al momento stesso della nostra nascita. Se così fosse, farò l’impossibile per cambiarlo.
Stivan: ... Lo prendo per un sì. Ti ringrazio. E’ molto gentile e inaspettato da parte tua, visto che non sono mai stato particolarmente simpatico nei tuoi confronti.
Mazzy: Questo non fa di noi nemici giurati. I battibecchi possono essere il preludio a qualcosa di più piacevole, non lo sai?
Stivan: Uhm... Cosa stai cercando di dirmi?
Mazzy: (Arrossisce) Non è il momento di perdere tempo. Finisci di prepararti e ripassa gli schemi della battaglia, su!

Primo dialogo tra Valygar e Stivan CG.

Valygar: Non è nella mia natura essere curioso, ma il gabbiano sulla tua spalla suscita molte domande e nessuna risposta.
Stivan: Ti risparmio la fatica di formularle, allora. E’ un regalo di Cernd. Si chiama Peep.
Valygar: Ah, già. Il druido mi aveva detto di volerti avviare nella giusta direzione, in modo da adempiere “al grande disegno della Madre” o qualcosa di simile.
Stivan: Io stesso non so cosa significhino queste parole, ma non importa. Fintantoché Peep sarà al mio fianco, sono disposto ad andare in qualsiasi posto.
Valygar: Uhmmm...
Stivan: La tua fronte corrugata non promette nulla di buono. A cosa stai pensando?
Valygar: Questo improvviso cambiamento, questa presunta redenzione... Non mi convince per nulla. E’ assurdo pensare che l’oggetto del tuo odio sia diventato l’esatto opposto in così poco tempo.
Stivan: Beh, le persone cambiano, nel bene o nel male, ma forse per te è più rassicurante l’idea che ogni individuo porti l’etichetta di “buono” o “malvagio” per tutta la vita.
Valygar: Credi che viaggiare con un volatile al seguito possa cancellare le uccisioni senza senso che hai commesso?
Stivan: No, non lo farà. Ciò nonostante, se le mie azioni passate mi segnassero per sempre, non avrebbe senso cercare di fare ammenda.
Valygar: Ammenda? No, questa è una farsa. Hai indossato la maschera dell’ipocrisia per recitare la parte del ravveduto, ma io non ci casco. Ti terrò d’occhio, halfling, pronto a mostrare alla platea il tuo vero aspetto.

Secondo dialogo tra Valygar e Stivan CG, nel bosco dove si trova il nascondiglio di Sendai.

Valygar: Ti consiglio di non perdere di vista il tuo gabbiano. In questo posto si aggirano uccelli predatori che non esiterebbero ad aggredirlo.
Stivan: Buono a sapersi, ma... Perché mi hai dato un simile avvertimento?
Valygar: Sono un ranger, nel caso te lo sia dimenticato. Il fatto che tra noi due non scorra buon sangue non significa che io debba tacere i pericoli in cui incorrerebbe il tuo compagno animale.
Stivan: Allora non devo ringraziarti di nulla. Hai semplicemente svolto il tuo dovere.

Primo dialogo tra Stivan CN e Valygar.

Stivan: *Ahem* Avrei bisogno di sapere se in questa regione si aggira qualche uccello simile ai gabbiani. C’è qualche speranza?
Valygar: Non avrai questa informazione, halfling. Non incentiverò il tuo folle sterminio di volatili.
Stivan: Ma... Sto finendo cacca e piume!
Valygar: Io ho esaurito da tempo la pazienza, ma tiro avanti senza problemi.
Stivan: Questa mancanza di collaborazione è inaccettabile. Siamo compagni di gruppo; dovremmo aiutarci a vicenda, no?
Valygar: Giusta osservazione. Inizia col tenere la bocca chiusa.
Stivan: Heh. Non mi ridurrai al silenzio. Pensaci bene: se tu mi aiuti, io farò l’impossibile per ricambiare il favore.
Valygar: E’ proprio questo a preoccuparmi. Un piccolo debito produce un debitore; uno grande, un nemico.
Stivan: Mi stai invitando ad essere apertamente ostile?
Valygar: Non sottovalutare la mia mitezza. Ti avverto che non resterò indifferente ad eventuali provocazioni.

Secondo dialogo tra Stivan CN e Valygar.

Valygar: Decisamente poco originale l’idea di rovinare il mio zaino con escrementi di gabbiano.
Stivan: Heh. Sono quasi rimasto senza scorte, ma ne valeva la pena.
Valygar: Vedo che ti diverti con poco. (Sospira) Gli darò una pulita quando ci troveremo nei pressi di uno specchio d’acqua.
Stivan: ...
Stivan: ... Tutto qui?
Valygar: Cosa ti aspettavi?
Stivan: Beh, credevo ti saresti arrabbiato o vendicato!
Valygar: Sai qual è la differenza più importante tra me e te?
Stivan: Io sono simpatico, tu no?
Valygar: Io sono un uomo, tu un moccioso.
Stivan: Non è vero! Adesso sono anch’io un ometto! Ho appena compiuto trent’anni!
Valygar: Raggiungere la maggiore età non significa diventare maturi. Come vedi, il tuo sciocco desiderio di ripicca non ti ha portato nulla. Hai soltanto sprecato quei trofei che tanto cerchi.
Stivan: (Snort!) Dannazione a te, ranger! Ti odio!!!
Valygar: Lo vedi? Se fossi un uomo, capiresti che la sola persona con cui dovresti arrabbiarti sei te stesso. Và a sfogare la tua rabbia pestando la terra coi piedi. Da un bamboccio, non mi aspetto nulla di diverso. 

