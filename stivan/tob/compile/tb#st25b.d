/*Primo dialogo tra Stivan e Imoen.
-----------------------------------------------
Imoen: Continuare a ripetermi la stessa domanda non ti farà ottenere una risposta, Stivan.
Stivan: Non puoi fingere di non essere coinvolta in tutto questo. Avanti, dimmi quali sono le tue intenzioni!
Imoen: (Sospira) Te l’ho già detto. Non ho idea di ciò che succederà. Soprattutto, ignoro ciò che il destino riserva a me e a <CHARNAME>.
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tuo fratello?
Stivan: La tua reticenza nell’affrontare la questione è sospetta. Sei davvero disinteressata al Trono di Bhaal oppure... Oppure stai complottando alle spalle di tua sorella?
Imoen: Oh, che sbadata! Devo ancora provare l’"Irreversibile Trasformazione in Gabbiano di Imoen la Svelta". Visto che hai tanta voglia di vedere cosa succede quando diventi qualcosa che non sei, che ne dici di provare il mio incantesimo?
Stivan CN: (Glom!) Tu.. tu non...
Stivan CN: Come puoi paragonare il potere di un dio ad uno schifido pennuto? Pensa, potresti ricordarti del tuo caro amico Stivan e liberare il mondo dai gabbiani!
Stivan CB: Heh. Penso che Peep godrebbe nell'avere un compagno di volo.
Stivan CB: Ad ogni modo, qualunque mago potrebbe soddisfare questo capriccio, ma soltanto la Streghetta della Costa potrebbe aspirare a diventare una dea! Davvero non ti interessa?
Imoen: Scordatelo.
Stivan CN: Wow. Complimenti per l’integrità. Io non avrei esitato a dire il contrario. Se potessi diventare il nuovo Signore dell’Omicidio, a quest’ora sarei tutto impegnato a progettare lo sterminio dei gabbiani.
Imoen: Non l’avrei mai immaginato.
Stivan CB: Wow. Mi complimento per la tua risolutezza. Pur trattandosi di un potere chiaramente malvagio e al quale non potrei mai accedere, io stesso ne sono tentato. Non è facile rifiutare l’onnipotenza.
Imoen: E’ altrettanto difficile essere coerenti con se stessi.
Stivan CN: La tua netta rinuncia al divino mi inquieta un pò, ma finalmente ho avuto una risposta. Mia mamma diceva sempre che solo i folli desiderano un potere senza limiti, ma secondo me si sbagliava.
Stivan CB: La tua netta rinuncia al divino mi inquieta un pò, ma finalmente ho avuto una risposta. Mia mamma diceva sempre che solo i folli desiderano un simile potere. A pensarci bene aveva ragione, anche se non riuscirei a seguire un simile insegnamento.


Secondo dialogo tra Stivan e Imoen, dopo un combattimento. E’ necessario che Imoen abbia avuto almeno un dialogo con CHARNAME sulla corruzione di Bhaal.
-----------------------------------------------
Stivan: (Pant pant) La tua magia... Mi ha salvato le chiappe ancora una volta!
Imoen: Felice di averti aiutato.
Stivan: Davvero? Non ne sembri molto convinta...
Imoen: Sono solo confusa. Il mio potere sta aumentando notevolmente. Anche troppo, forse. Mi chiedo se dipenda dalla corruzione di Bhaal o da altro.
Stivan: Non ti seguo. A cosa ti riferisci?
Imoen: Di recente sto sperimentando qualcosa di simile a ciò che è successo a <CHARNAME>. Sogni inquieti, abilità sconosciute, scatti di rabbia...
Stivan: Di cosa hai paura?
Imoen: Io... Non voglio diventare malvagia. 
Stivan: Non lo sei e mai lo sarai.
Imoen: Chi lo garantisce? Sto cercando di ignorare quella voce che mi invita ad eliminare qualsiasi cosa mi infastidisca, ma non è facile. E se un giorno facessi del male alle persone a me care?
Stivan: Pur augurandomi di non prendere fuoco all’improvviso o di essere nella traiettoria dei tuoi fulmini, io capirei la situazione.
Imoen: Che sfacciato. Credi davvero di essere nella cerchia dei miei affetti?
Stivan CN: E perche' no? Io ho un ricordo piacevole del tempo passato ad allenarci insieme...
Stivan CB: Giusto. Appartengo al gruppo dei tuoi spasimanti. 
Imoen: Lo vedi? In circostanze normali accoglierei con piacere il tuo umorismo, ma adesso... Mi da soltanto fastidio. Lo trovo stupido, vorrei quasi metterti addosso le mani per aver detto una simile sciocchezza!
Stivan CN: (Glom!) S-sì, capisco cosa intendi dire. Hai un aspetto davvero minaccioso. Meglio... Meglio che torni a sistemare le mie scorte di cacca di gabbiano...
Stivan CB: (Glom!) S-sì, capisco cosa intendi dire. Hai un aspetto davvero minaccioso. Meglio... Meglio che dia una lettura ai miei libri per vedere se c’è qualche rimedio naturale che possa calmarti... 


Banter tra Stivan CG e Jaheira.
-----------------------------------------------
Jaheira: Hai compiuto grandi progressi da quando ci siamo conosciuti, Stivan. Ho sempre riposto la massima fiducia nel tuo maestro, ma a volte credevo fossi un caso senza speranza.
Stivan: All'inizio, ogni opera degna sembra impossibile.
Jaheira: Ebbene, hai pensato di approfondire le lezioni e gli insegnamenti da te appresi?
Stivan: Assolutamente sì. Cernd mi ha detto che un giorno dovrò continuare il mio cammino da solo, pertanto mi ha consigliato alcuni testi.
Stivan: Confesso di essere un pò agitato. Quasi non ricordo l'ultima volta che ho avuto un libro tra le mani. Spero di ricordarmi ancora come si legge. Heh.
Jaheira: Se fossi in te, inizierei con i compendi dell'Enclave dello Smeraldo. Hanno un linguaggio semplice ed immediato, tanto da essere utilizzati di frequente a scopo divulgativo.
Stivan: Grazie. Lo terrò bene a mente.
Jaheira: Benchè sia più noto per le sue profezie, ti suggerisco di leggere anche gli altri scritti di Alaundo. Contengono numerose riflessioni sulla vita e sul suo significato che mi sono state d'aiuto in diverse occasioni.
Stivan: Buono a sapersi.
Jaheira: Dedicherei particolare attenzione anche a... 
Stivan: ... Jaheira?
Jaheira: Sì?
Stivan: Uno alla volta, okay?
Jaheira: Hai ragione. Temo di essere stata troppo precipitosa. Sono sicura che intraprenderai queste letture quando verrà il momento. Ti raccomando soltanto di non rinviare a domani la conoscenza che puoi apprendere oggi.


Un altro banter tra Stivan CG e Jaheira, nei pressi del tempio dove si trova Nyalee.
-----------------------------------------------
Stivan: Uhmm... La vegetazione di questo posto è strana. Non è morta, ma al tempo stesso non risplende di vita.
Jaheira: Il male che qui dimorava è scomparso da tempo, ma percepisco forze minori che impediscono alla natura di rigoglire come dovrebbe.
Stivan: Propongo di spazzarle via senza indugio. Dopodichè ci armaremo di vanghe e picconi per piantare alberi e cespugli. E fiori. E rampicanti e liane. E...
Jaheira: Limitiamoci ad individuare la fonte di corruzione dell'area. La natura seguirà il suo corso.
Stivan: Cosa?! Non possiamo soltanto eliminare il cattivone di turno e poi andarcene!
Jaheira: Spesso l'intervento dell'uomo si traduce in conseguenze più negative che positive. Cosa succederebbe se introducessimo una graminacea letale per la fauna? O piante il cui nutrimento impoverirebbe la terra?
Stivan: Uff... Ho capito. Pare che siano ancora molte le sottigiliezze che devo imparare a cogliere. Per fortuna ho al mio fianco due validi tutori che mi guidano sulla giusta strada. Heh.


Banter tra Stivan CN e Jaheira, dopo il discorso di Solar che ha luogo in seguito all'uccisione di Yaga-Shura.
-----------------------------------------------
Jaheira: Umpf. Hai rovesciato di nuovo le nostre provviste, Stivan.
Stivan: Ops. Chiedo scusa.
Jaheira: Quali sono le tue intenzioni? Infliggerci il digiuno ogni sera?
Stivan: Non l'ho fatto apposta!
Jaheira: Non possiamo permetterci il lusso della sbadataggine. Soprattutto, sono stanca di pagare per gli errori altrui.
Stivan: Ti dò la mia razione. Digiunare non mi costa nulla, visto che in passato "pancia vuota con morsi allo stomaco" era il piatto del giorno.
Stivan: Adesso vuoi dirmi qual è il vero problema? O preferisci che ti creda nervosa per qualche galletta in meno?
Jaheira: ...
Jaheira: ... Saradush. Una città completamente rasa al suolo. Un'intera popolazione spazzata via, ed io non sono stata capace di far nulla per evitarlo!
Stivan: *Noi* abbiamo fatto l'impossibile per scongiurarne la caduta. Perchè parli come se la responsabilità fosse tua?
Jaheira (No Romance): So di essere troppo esigente con me stessa, ma il mio doppio ruolo di druida e di Arpista parla chiaro. Questo crimine... Questo crimine non passerà inosservato, ed io sarò chiamata a risponderne.
Jaheira (Sì Romance): So di essere troppo esigente con me stessa, ma il mio ruolo di druida parla chiaro. Questo crimine... Questo crimine non passerà inosservato, ed io sarò chiamata a risponderne.
Stivan: Non hai nulla di cui rimproverarti. Gli eventi che stiamo fronteggiando hanno una portata mostruosa. 
Jaheira: Questa non è una giustificazione. L'equilibrio è una bilancia data dall'instabilità stessa delle forze che concorrono a manternerla ferma.
Stivan: Ehm... Sì, proprio quello che intendevo dire. Avanti, cerchiamo di lasciarci alle spalle questa brutta giornata. Mangiamo un boccone insieme.
Jaheira: Ti ringrazio, ma ho perso l'appetito.


Un altro banter tra Stivan CN e Jaheira Ad Amkethran, dopo aver parlato con Balthazar.
-----------------------------------------------
Stivan: Strade deserte... Gente spenta... Nessun negozio all'orizzonte... Questo posto è un mortorio!
Jaheira: Siamo in un piccolo villaggio, non ad Athkatla.
Stivan: Sia quel che sia, gli abitanti potrebbero sforzarsi di essere un pò più ospitali.
Jaheira: Sono terrorizzati dallo spettro della guerra e della fame. Non li biasimo se hanno qualche difficoltà a socializzare.
Stivan: Secondo me è stata l'asprezza della regione a renderli chiusi e schivi.
Jaheira: Se sono diventati ritrosi, la colpa non è della natura. Non puoi trasformare un terreno arido e privo di vegetazione in un'oasi, ma la civiltà crede sempre di poter piegare tutto e tutti secondo le proprie esigenze.
Stivan: Per fortuna, la capitale dell'Amn non si trova in un luogo ostile.
Jaheira: Non lo è all'apparenza. I suoi fondatori l'hanno costruita nei pressi di un fiume, limitandone gli argini con sfrontata arroganza, ma i corsi d'acqua riprendono sempre ciò che è stato tolto loro.
Stivan: Allora dove suggerisci di stabilirci? Sugli alberi e nelle grotte?
Jaheira: Si può vivere in simbiosi... No, lascia stare. E' inutile sperare che tu possa capire. Sebbene mi piaccia pensare il contrario, a volte il dialogo tra natura e civiltà non è proprio possibile.


Banter tra Stivan CN e Korgan, dopo aver sconfitto i giganti del fuoco all'entrata del tempio di Yaga Shura.
-----------------------------------------------
Stivan: Simpatici questi giganti, vero? La loro accoglienza è stata decisamente... calorosa.
Korgan: Credono di essere imbattibili perchè sono grandi e grossi, ma a giudicare dal modo in cui si prostrano ai nostri piedi, direi che si sbagliano.
Stivan: Già. Le dimensioni non contano.
Korgan: A meno che non si tratti del manico della mia ascia!
Stivan: E' un doppio senso, vero?
Korgan: Perspicace. Hai appena vinto un'amputazione rapida e indolore.
Stivan: Perchè ti vanti sempre dei tuoi... Ehm... Attributi? Alle donne non interessa solo *quello*. Vogliono sentirsi amate, importanti, considerate...
Korgan: Schiappa! Tra un uomo e una donna le cose funzionano fintantochè il primo maltratta la seconda. Mostra un pò di galanteria e BAM! Eccola stufarsi e partire alla ricerca di un vero bastardo che la appaghi.
Stivan: *Ahem* Qualcuno potrebbe obiettare che in realtà cerchi conferma di qualcosa che non hai...
Korgan: MA?!?
Stivan: ... Ma non sarò di certo io!
Korgan: Nessuno mette in discussione la virilità di Korgan Bloodaxe senza rimetterci le penne!
Stivan: Eeeekkk!

(A fine dialogo possiamo fare in modo che Korgan tiri una mazzata a Stivan? Un pò come accade tra Aerie e Anomen CN. Se non è possibile, cerco una conclusione diversa).


Il seguente banter tra Korgan e Stivan CG dovrebbe aver luogo dopo l'Oasi
-----------------------------------------------
Korgan (se hai combattuto): Mai sterminati così tanti uomini uno dopo l'altro. Presto sul manico della mia ascia non ci sarà più spazio per aggiungere altre tacche.
Stivan (se hai combattuto): La cosa ti diverte?
Korgan (se non hai combattuto): Bah! Un'altra occasione persa per una carneficina! Di questo passo non avrò mai il piacere di un manico d'ascia pieno di tacche!
Stivan (se non hai combattuto): La cosa ti avrebbe fatto piacere?
Korgan: Si vede, eh?
Stivan (se hai combattuto): (Snort!) Non c'è nulla di cui rallegrarsi! Queste morti... Non hanno alcun senso!
Stivan (se non hai combattuto): (Snort!) Non c'è nulla di cui rallegrarsi! Queste morti... Non avrebbero avuto alcun senso!
Korgan: Morire di vecchiaia ha senso? Consumarsi per una malattia inguaribile ha qualche significato? Che un uomo crepi per cause naturali o per un cranio spaccato dal mio ferro, non fa differenza.
Stivan: Ti sbagli. Non puoi mettere le due cose sullo stesso piano. Una persona che si spegne dopo aver compiuto il suo ciclo vitale non è paragonabile ad una scomparsa prematuramente.
Korgan: Che diavolo ti ha fatto quel riconglionito del druido? Ha forse concimato la tua testa già bacata con sterco di mucca?
Stivan: Ehi! Non parlare male di Cernd!
Korgan (se hai combattuto): Non so cosa ti sia preso, razza di rincitrullito, ma faresti meglio ad abbassare la cresta quando parli con me. Di sicuro, un pò di spazio per aggiungere la *tua* tacca lo trovo.
Korgan (se hai combattuto): Non so cosa ti sia preso, razza di rincitrullito, ma faresti meglio ad abbassare la cresta quando parli con me. Dopo questa occasione persa, la *tua* tacca mi tirerebbe su di morale.


Secondo banter tra Korgan e Stivan, valido èer entrambi gli allineamenti, dopo aver ucciso Draconis:
-----------------------------------------------
Korgan: Hai bisogno del pannolone, ragazzo?
Stivan: *Ahem* Prego?
Korgan: Te la sei fatta addosso quando hai visto quella lucertola troppo cresciuta, eh?
Stivan: Non mi vergogno ad ammettere di essermi spaventato. Tutti hanno paure e debolezze, persino quelli come te che le nascondono facendo i prepotenti.
Korgan: ...
Stivan: Questo... E' il momento in cui mi minacci, vero?
Korgan: Sì. Sto pensando se sgozzarti mentre dormi o affettarti adesso.
Stivan: (Sospira) Ho un'idea migliore: ignoriamoci. Mia mamma diceva sempre che i problemi di relazione si risolvono troncando la relazione stessa, quindi... Che ciascuno pensi ai fatti suoi.


Primo banter tra Stivan CG e Minsc.
-----------------------------------------------
Minsc: Haha! Adesso anche l'intrepido Stivan ha un compagno animale con cui fare l'eroe e riempire il male di calci nel sedere! Boo è così eccitato da non rimanere fermo un instante!
Stivan: In realtà credo sia spaventato. Ho l'impressione che abbia paura di essere beccato da Peep da un momento all'altro.
Minsc: Com'è possibile che non me ne sia accorto? Aspetta, lascia che chieda al mio criceto se c'è qualcosa che non va.
Minsc: ...
Minsc: ... Davvero, Boo? Dici sul serio?
Stivan: Dunque?
Minsc: Boo dice che lo sguardo penetrante del tuo gabbiano lo mette a disagio. Gli ricorda quello della magnifica Dynaheir, a cui gli animali non piacevano tanto.
Stivan: E' un peccato. Speravo andassero d'accordo.
Minsc: Non disperare! Minsc ha la soluzione a portata di mano! Faremo in modo che si annusino a vicenda e imparino a fidarsi l'uno dell'altro!
Stivan: Mia mamma diceva sempre che tentar non nuoce, quindi... Peep, vieni qui, dai.
Minsc: Coraggio, Boo! Non fare il fifone!
Stivan: *Ahem* Peep, questo è Boo, il compagno animale del nostro grande ranger.
Minsc: Boo, questo è Peep, il compagno animale del nostro piccolo halfling.
Stivan: *Creekk*!
Minsc: *Squeak*!
Minsc: Ooohhh! Questo è un grande inizio! Presto criceto e gabbiano combatteranno fianco a fianco, proprio come Minsc, <CHARNAME> e Stivan! Preparati, male: dove arriva la puzzetta di Boo, colpirà la cacca di Peep!


Secondo banter tra Stivan CG e Minsc.
-----------------------------------------------
Minsc: Minsc è colpito dal tuo coraggio, Stivan. Credeva che la gente piccola preferisse il calore di un focolare, non quello della battaglia.
Stivan: Non c'è molta differenza. Tra le strade di una città o tra i sentieri di un'avventura, trovi sempre qualcuno che attenta alla tua vita. Tu, piuttosto, perchè hai preso le armi?
Minsc: E' così che funziona a Rashemen. I giovani uomini proteggono le giovani donne dai diabolici piani del male, anche se Boo dice che sanno badare a se stesse più che bene. In effetti, abbiamo visto più di una donzella brandire mattarelli con la stessa abilità di un maestro di spada!
Stivan: Quindi fai quel che fai perchè lo vuole la tradizione?
Minsc: Se Minsc vede un cattivo, lo abbatte senza pensarci due volte. Se lo facevano anche i suoi antenati, tanto meglio!
Stivan: E che mi dici delle volte in cui il male è necessario in vista di un bene superiore?
Minsc: Questo ranger e questo criceto sanno distinguere un uomo onesto da un vile marrano. Non ha senso chiedersi queste cose quando si è certi di agire nel modo giusto!
Stivan: Boh. Sarà come dici. Forse sono io a pormi troppe domande, o forse sei tu a fartene poche. Fino a poco tempo fa non mi soffermavo a riflettere su ciò che facevo, e ho scoperto che mi stavo sbagliando. Mi auguro non sia così anche per te.


Primo banter tra Stivan CN e Minsc.
-----------------------------------------------
Minsc: Yaawwwnnnn!
Stivan: ... Che cos'era quello? Una nuova versione del tuo grido di battaglia?
Minsc: No, era lo sbadiglio di un eroe assonnato. Ultimamente Minsc e Boo non dormono molto bene.
Stivan: Hai degli incubi?
Minsc: Boo di sicuro; dovresti sentire come geme di notte. Probabilmente sogna qualche brutto marrano intento a far del male alla brava gente.
Stivan: E tu?
Minsc: Tu chi?
Stivan: Come chi? Intendo te.
Minsc: Minsc non capisce. Chi è questo "tu"?
Stivan: Chiedo scusa. A volte dimentico di esprimermi come si deve.
Stivan: *Ahem* Anche Minsc ha degli incubi?
Minsc: Oh, sì. Ne fa così tanti ormai che le dita delle mani non bastano più a contarli. Al risveglio Minsc li dimentica sempre, ma ce n'è uno che ricorda piuttosto bene.
Minsc: Nel suo sogno Minsc capisce di aver perso molto da quando ha lasciato Rashemen. Malgrado la compagnia del suo inimitabile criceto spaziale gigante, a volte si sente un pò solo e smarrito. In effetti, con tutti i cattivi che cercano di farci fuori, Minsc si chiede che fine abbiano fatto i valori della bontà e della giustizia.
Stivan: Oh, beh... Sino a non molto tempo fa, anch'io facevo dei sogni spiacevoli, ma dopo aver fatto i conti col passato, sono riuscito a trovare un pò di serenità.
Minsc: Il piccolo Stivan non deve preoccuparsi. Questo ranger e questo criceto hanno le spalle larghe, e sanno incassare senza fatica ogni tipo di batosta. Ma adesso basta parlare: i fondoschiena dei malvagi aspettano di essere raddrizzati dai nostri calci nel sedere!


Questo banter tra Stivan CN e Minsc dovrebbe aver luogo prima di riposare.
-----------------------------------------------
Stivan: Non riesci ancora ad addormentarti, eh?
Minsc: Anche il piccolo Stivan non riesce a chiudere occhio.
Stivan: In realtà sono preoccupato per la mia scorta di cacca di gabbiano. Ormai è quasi finita, ma non so proprio come procurarmene altra. In questa regione non c'è traccia di quei dannati pennuti.
Minsc: Potresti usare la cacca di Boo! Oh, non hai idea di quanta ne faccia. Lo zaino di Minsc ne è pieno.
Stivan: E' un'idea *geniale*! Come ho fatto a non pensarci prima?
Stivan: Ho notato che quella simpatica palla di pelo la fa addirittura mentre corre, quindi dovrò stare attento a non lasciarmene sfuggire neanche la più piccola traccia.
Stivan: Inoltre devo trovare un modo per renderla... Sì, insomma, lanciabile. Di quale sostanza potrei servirmi?
Stivan (Se Edwin è nel gruppo): Heh. Sono sicuro che tra gli averi di Edwin troverò qualcosa di utile. E mi tornerà comunque utile come cavia...
Stivan (Se c'è Jan ma non Edwin): Heh. Sono sicuro che Jan sarà lieto di darmi una mano.
Stivan (Se non c'è nessuno dei due): Beh... Qualcosa mi verrà in mente.
Stivan: Grazie per il suggerimento, Minsc. Adesso ho una preoccupazione in meno.
Stivan: ... Minsc? Ci sei?
Minsc: ... zzzZZZZzzz...
Stivan: Speriamo che tu riesca a riposare come si deve. Sogni d'oro, mio grande e grosso amico.


Banter tra Stivan CN ed Edwin, dopo il banter subito sopra con Minsc. Non scatta nelle aree civilizzate, solo nei dungeon.
-----------------------------------------------
Edwin: ("Quidquid latin dictum sit altum sonatur". Ecco la formula che...)
Stivan: Cacca di criceto! Vai e colpisci!
Edwin: Ouch!
Edwin: Co... Cos'è questo schifo?
Stivan: Hmm... come primo tentativo non c'è male. Più facile da rimuovere, ma l'impatto fa più male.
Edwin: Esigo delle spiegazioni, prima che ti incenerisca con una Palla di Fuoco!
Stivan: Oh, niente. Stavo sperimentando il suggerimento di Minsc per differenziare il mio arsenale da lancio.
Minsc (se presente): Sniff... Minsc è commosso nel vedere che il piccolo Stivan applica i suoi insegnamenti contro il male!
Edwin: Non sono un bersaglio da allenamento! Mangiati un Fulmine!
Stivan: Eeek!
Minsc (se presente): Mai! Minsc difenderà Stivan, per premiarlo di aver compiuto una buona azione!
(se non c'è Minsc, Edwin lancia fulmine contro Stivan; altrimenti, Minsc tira un colpo di spada contro Edwin)


Banter tra Stivan ed Edwin
-----------------------------------------------
Edwin: (... "Parcere subiectis et debellare superbos". Ahhh... Non avrei potuto scegliere una lingua migliore del Netherese per intitolare i capitoli delle mie memorie).
Edwin: ("Disposte queste cose, Edwin congedò la progenie di Bhaal con un distratto cenno del capo. <CHARNAME> uscì con un goffo inchino, chiaramente entusiasta per il fatto che il miglior incantatore di tutta Faerun avesse acconsentito ad aiutar...").
Edwin: Dannazione! Si è rotta la punta della piuma! E adesso come faccio?
Edwin:... Ma certo. Finalmente qualcuno ha l'occasione di essere utile a qualcosa.
Edwin: Sgorbio, mi serve una piuma. Possibilmente la migliore in tuo possesso.
Stivan CN: Neanche per sogno. La mia scorta di piume sta per finire, e non ho certo intenzione dare quelle poche che mi restano a te.
Stivan CB: Non torcerò una sola piuma a Peep. Sarebbe come chiedere ad un uomo di strapparsi i peli.
Edwin: Sto scrivendo delle pergamene che potrebbero salvare la vita a questo gruppo di sciagurati, ma necessito di collaborazione. Capisci il significato di questa parola o hai bisogno che te la spighi perchè troppo complicata?
Stivan: E' assurdo. Puoi plasmare l'energia arcana a tuo piacimento sino a far tremare la terra o piovere fuoco dal cielo, ma non sei in grado di usare la magia per creare una piuma con cui scrivere?
Edwin: Imbecille! I grandi stregoni non impiegano la loro arte per futili motivi!
Stivan: Problema tuo, non mio.
Edwin: Bah! Non ho bisogno del tuo aiuto. Saprò arrangiarmi da solo.
Edwin: (...)
Edwin: (... E adesso come faccio? Non posso smettere di scrivere proprio nel momento di massima ispirazione. Che debba...)
Edwin: (Al diavolo. Nessuno saprà che ho impiegato la mia magia per uno scopo pratico).
Edwin: (Ecco fatto. Come nuova). 
Edwin: (Dunque, dov'ero rimasto? Ah, sì. "Un semplice schiocco delle dita fu seguito dall'arrivo del suo servitore, un villico di nome Stivan che non perse tempo a massaggiare i piedi del suo stanco signore...").


Mini Banter tra Edwin e Stivan nelle fogne di Saradush.
-----------------------------------------------
Edwin: Immagino tu ti senta perfettamente a tuo agio in questa fogna. In qualsiasi luogo in cui alberghi squallore e sporcizia, per te è come essere a casa.
Stivan: Già. Suppongo di doverti ringraziare, visto che la tua presenza aggiunge a questo pittoresco quadro il tratto squallido che le mancava.


Primo dialogo tra Stivan e Cernd a Saradush all’aperto.
-----------------------------------------------
Stivan: Tieni, Peep. Mangia questi semi di papavero. Sono nutrienti e ricchi di proprietà che fanno bene.
Cernd: E’ giunto il momento che il tuo gabbiano impari a procurarsi il cibo da solo. Come una lupa svezza i suoi cuccioli insegnando loro a cacciare, così è necessario che tu faccia altrettanto.
Stivan: Sarebbe una follia! Non hai visto quant’è pericoloso questo posto? I proiettili delle catapulte e le frecce non lo risparmierebbero!
Cernd: Non preoccuparti. Lo proteggerò con un incantesimo che renda la sua pelle coriacea e invulnerabile al fuoco. Se la vista non mi inganna, laggiù c’è un porto, habitat ideale per fargli muovere i primi passi verso l’autosufficienza. 
Stivan: E se scappasse?
Cernd: Non lo farà. Come il tiglio cresce forte e saldo nel tronco di una quercia, così il legame tra voi due rimarrà saldo e immune alla scure della separazione.
Stivan: Ma...
Cernd: Shhh. I tuoi timori e le tue incertezze sono comprensibili, ma non gioverà a nulla angustiarsi in questo modo. Ricorda che la conoscenza parla...
Stivan: ... Ma la saggezza ascolta. Heh. E va bene. Farò come dici, ma non mi assumerò alcuna responsabilità se Peep dovesse fare la cacca in testa a qualcuno.

Secondo dialogo tra Stivan e Cernd all’arrivo ad Amketram.
-----------------------------------------------
Stivan: ... Quindi il croco è un fiore tanto benefico quanto mortale. Nelle giuste dosi consente di curare un gran numero di problemi agli occhi, ma in quantità eccessiva diventa un potente veleno in grado di uccidere.
Cernd: Esatto. Rimane un’ultima proprietà da esaminare.
Stivan: Beh, ecco... Non penso che *quella* possa essermi utile...
Cernd: A te no, ma ad altri sì. Ricorda che la tua conoscenza sarà a disposizione degli altri ancor prima di te stesso. Qual è dunque l’uso del fiore che ancora non hai menzionato?
Stivan: Allora... Il croco può essere messo insieme a mirra e incenso su un panno di lana per favorire il concepimento delle donne.
Cernd: Dove va applicato?
Stivan: Aps shmdn.
Cernd: Parla bene e chiaro, per favore. Dove va applicato?
Stivan: (Arrossisce) All’altezza dell’utero...
Cernd: La tua pudicizia deve essere superata. Non puoi arrossire come un gambero ogni volta che parliamo di qualsiasi cosa legata alla procreazione.
Stivan: Mia mamma...
Cernd: Tua madre ti ha portato in grembo e dato alla luce nel modo in cui vuole la natura. Non c’è nulla di sconveniente in questo; piuttosto, dovresti commuoverti ogni volta che si ripete il miracolo della vita.
Cernd: Ad ogni modo, a parte qualche incertezza, direi che ci siamo. Il mio compito è infine giunto a termine.
Stivan: Uhm? Che vuol dire?
Cernd: Come gli animali della savana si abbeverano insaziabili non appena trovano una sorgente d’acqua, così ti sei dissetato alla fonte del sapere. La tua gola non è più arsa dall’ignoranza, quindi puoi intraprendere il viaggio che ti aspetta.
Stivan: No! Io ho ancora sete! Ci sono molte altre cose che non so!
Cernd: E’ vero, ma le dovrai imparare da solo.
Stivan: Perché non puoi insegnarmele tu?
Cernd: La teoria, se non viene messa in pratica, è sterile e non produce frutti. E’ attraverso l’azione pratica che maturano i risultati.
Stivan: Sì, ma... Perché da solo? Non possiamo lavorare insieme?
Cernd: Non ha senso opporsi al grande disegno che la Madre ha in serbo per ciascuno di noi. In ogni caso, non è il momento di indugiare oltre: <CHARNAME> ci ha fatto cenno di proseguire.

Terzo dialogo tra Stivan e Cernd all’interno del monastero di Balthazar, prima dello scontro.
-----------------------------------------------
Stivan: Perché non vuoi più essere il mio maestro? C’entra forse il fatto che mi imbarazzo ogni volta che si parla delle pudende?
Cernd: Certo che no, Stivan. Ti ho già spiegato il motivo, ma proverò a ripeterlo con parole più semplici per evitare fraintendimenti: è giunto il momento che tu segua la tua strada.
Stivan: Ho capito, ma perché la mia strada non può essere la tua? Perché non possiamo continuare a viaggiare insieme?
Cernd: Gli indizi sono chiari. Il crepitio dell’alloro consumato dal fuoco, la disposizione delle foglie di tè, il rumore delle noci di quercia... Il verdetto è sempre lo stesso: tu ed io siamo destinati a prendere direzioni diverse. Non c’è spazio per me nel tuo avvenire.
Stivan: Me ne infischio di ciò che dicono le tue previsioni. Non lascerò che tu te ne vada. Non lo permetterò!
Cernd: La tua testardaggine mi è ben nota, ma ormai ho imparato a lavorarla come se fosse morbida argilla. Invece di affliggerti per la nostra separazione, apprezza il tempo che abbiamo trascorso insieme.
Cernd: Il nostro incontro non è stato casuale. La Madre ha in serbo un grande compito per te, ma era necessario che qualcuno ti aprisse gli occhi e ti preparasse in vista di quel futuro.  
Stivan: *SOB*! Non m’importa nulla dei piani di Chauntea! Se questo significa stare nuovamente da solo... Ne faccio volentieri a meno!
Cernd: Anch’io ho conosciuto il dolore della separazione, lacerante come gli artigli di un falco e triste come i cinguettii di un uccello morente. Tu però hai una conoscenza di cui io ero privo; servitene per trovare la pace interiore e il posto che ti spetta nell’ordine delle cose.
Stivan: Ma io... *SOB*! Io non sono nessuno! Sono una mela ancora acerba che vuoi spacciare per matura!
Cernd: Non commettere l’errore di sottovalutarti. Ricorda i miei insegnamenti: come arrivano lontano i raggi di una piccola candela, così splende una buona azione in un mondo malvagio e privo di equilibrio.
Stivan: Tutto questo... E’ ingiusto! La Madre non può privarmi del mio più grande amico e... *SOB*! ... e fare di me il suo strumento. E’... E’ crudele!
Cernd: Ti interrompo prima che tu possa proferire altre sciocchezze. Per quanto dettato dall’impeto del momento, non puoi tacciare di crudeltà colei che ci ha fatto il grande dono della vita. Aiuteremo <CHARNAME> nella sua missione e poi... Ciascuno farà ci che il fato ha in serbo.
 
 
Primo dialogo tra Stivan e Anomen, dopo che il gruppo arriva per la prima volta nel piano extradimensionale.
-----------------------------------------------
Anomen: Questo posto è inquietante. La fredda pietra, l’aria gelida, il tetro silenzio...
Stivan: Anche le statue sono decisamente cupe. Non c’è volto che non sia deforme o straziato.
Anomen: Dall’alcova di una divinità malvagia come Bhaal, mi sarei aspettato rappresentazioni che inneggiassero a stragi e uccisioni. Invece... Sembra un monumento alla sofferenza.
Stivan: Io lo trovo macabro.
Anomen: A me trasmette tutt’altro. Guarda quelle espressioni. Sembra che il loro artefice abbia voluto cristallizzare il loro dolore.
Stivan: Pensi che siano vittime del Signore dell’Omicidio?
Anomen: No. Sono vittime della solitudine.
Stivan: *Ahem* Trovo difficile immaginare che Bhaal possa aver sentito la mancanza di compagnia.
Anomen: Per alcuni aspetti, gli dei ci somigliano più di quanto credi. Dopotutto, è rimasto senza alleati e seguaci, tradito da quelli in cui aveva fede e abbandonato da quelli che lo avevano servito. A cosa giova disporre di un potere così grande se poi si è soli?
Stivan: Non è un problema che mi riguarda. Non più, almeno. Grazie a questo gruppo mi sento a casa.
Anomen (No Romance): Purtroppo non posso dire lo stesso, ma immagino che sia la sorte degli spiriti più grandi.
Anomen: (Sì Romance) Ed io, grazie a <CHARNAME>, sono rinato. Forse l’amore consiste proprio in questo: due solitudini che si proteggono, si toccano e si accolgono.


Secondo dialogo tra Stivan e Anomen dopo aver ucciso Sendai e Abazigal. Il banter è molto complesso a causa di più variabili, quindi l’ho spezzettato in modo che siano chiari i passaggi.
-----------------------------------------------
In caso di romance tra CHARNAME e Anomen.

Stivan: Mi è parso di capire che ognuno prenderà la sua strada non appena la lotta tra i Figli di Bhaal sarà giunta al termine. Quali sono... *Ahem* Quali sono le tue intenzioni?
Anomen: Dipende tutto da <CHARNAME>. E’ un argomento che non abbiamo ancora affrontato.
Stivan: Già, <CHARNAME>... Quella donna è sempre in mezzo!
Anomen: Cosa intendi dire?
Stivan: No, ecco... Mi riferivo al fatto che è sempre in mezzo ai tuoi pensieri...
Anomen: Ti confesso che sono preoccupato. Se fossi nei suoi panni, la prospettiva di diventare un dio mi alletterebbe molto. Pensi che sia stupido da parte mia sperare che vi rinunci per amor mio?
Stivan: Beh, io... Non so cosa dire...
Anomen: Nell’amicizia ciò che conta è la franchezza. Adesso più che mai ho bisogno di sentire un’opinione sincera. Cosa ne pensi?
Stivan: Penso che... (Arrossisce) Sarebbe sciocco da parte di <CHARNAME> rinunciare a te.
Anomen: Dici sul serio? 
Stivan: Purtroppo sì.
Anomen: Mi auguro che anche lei sia del tuo stesso avviso. Sai, tempo fa stavo pensando che potresti farci da testimone al nostro matrimonio. Non ho nessun altro amico che lo meriti più di te.
Stivan: Testimone? Io? N... No. Questo è davvero troppo. Non volermene, Anomen, ma... Io... Sono stato un tale stupido!
Anomen: Cosa...
Stivan: No. Non tornerò ad Athkatla, quindi non potrò fare ciò che chiedi. Trovati qualcun altro.

Senza romance tra CHARNAME e Anomen, con risposte diverse in base all’allineamento di Stivan e alle sue scelte.

Stivan: Mi è parso di capire che ognuno prenderà la sua strada non appena la lotta tra i Figli di Bhaal sarà giunta al termine. Quali sono... *Ahem* Quali sono le tue intenzioni?
Anomen: Bella domanda. Ancora non mi sono soffermato a rifletterci, ma in effetti è tempo che inizi a pensarci. Potrei riprendere in mano i contatti di mio padre e rilanciare la sua attività, ma non ho mai avuto la stoffa del mercante.
Stivan: Ti aiuterei più che volentieri. Sai bene che ho una discreta esperienza.
Anomen: Senza offesa, ma ho qualche riserva sulla tua effettiva competenza. In passato ti sei fatto soffiare la tua eredità.
Stivan: Sì, ma ero giovane e immaturo. Adesso sono adulto e preparato. Ti assicuro che nessuno si prenderà gioco di noi!
Anomen: In alternativa potrei unirmi a qualche altra compagnia. Le sfide e le avventure non mancano mai, proprio come la feccia da eliminare.
Stivan: Heh. Sono pronto ad unirmi a qualsiasi banda di scapestrati!
TRANCH STIVAN CG
Anomen: Dici? Il druido mi ha detto che ti occuperai di ben altro. Sostiene che nessuno di noi dovrà interferire con ciò che ti aspetta.
Stivan: *Ahem* Ultimamente Cernd ha preso un abbaglio. Parla a sproposito, quindi... Non ascoltarlo.
Anomen: Un tempo non avrei mai creduto a simili profezie, ma viaggiare con <CHARNAME> mi ha insegnato a dar credito a questi avvertimenti. E’ meglio che tu segua la tua strada, qualunque essa sia.
Stivan: Ma...
Anomen: Non preoccuparti. Non ci perderemo di vista. Ogni tanto faremo in modo di vederci e di raccontarci cosa abbiamo combinato.
Stivan: Perché non...
Anomen: Dobbiamo proseguire, Stivan. Gli altri ci stanno aspettando. Approfondiremo la questione quando ci sarà tempo.
TRANCH STIVAN CN
Anomen: Dici? Eppure hai faticato tanto per unirti ai Ladri Tenebrosi. Di certo non è un’organizzazione di cui io vorrei far parte, ma non puoi tirarti indietro.
Stivan: Ma...
Anomen: Fatti valere. Metti in riga quei borseggiatori di bassa lega e mostra loro ciò di cui sei capace. Soprattutto, tieni a mente i miei insegnamenti.
Stivan: Perché non...
Anomen: Dobbiamo proseguire, Stivan. Gli altri ci stanno aspettando. Approfondiremo la questione quando ci sarà tempo.
*/